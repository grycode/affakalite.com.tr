---
title: Eğitimlerimiz
slug: egitimlerimiz
date: 2023-06-09T13:34:37.658Z
image: /assets/images/uploads/affa-ikü.jpg
---
![İŞ GÜVENLİĞİ NEDİR ? İşyerlerinde işin yürütümü sırasında, çeşitli sebeplerden kaynaklanan, çalışanların sağlığına ve güvenliğine zarar verebilecek durumlardan korunmak amacıyla yapılan sistemli ve bilimsel çalışmalardır.  İŞ GÜVENLİĞİ UZMANI KİMDİR? İşyerlerinde fiziksel, kimyasal ve biyolojik faktörlerin neden olabileceği tehlike ve risk faktörlerini ortadan kaldırmak ya da önlemek için sistem ve prosedürler geliştirmekle sorumlu, Bakanlıkça yetkilendirilmiş, İş Güvenliği Uzmanlığı belgesine sahip, Bakanlık ve ilgili kuruluşlarında çalışma hayatını denetleyen müfettişler ile Mühendislik veya Mimarlık eğitimi veren fakültelerin mezunları, Fen Edebiyat Fakültesi Fizik, Biyoloji, Kimya mezunları ve teknik elemanı (2 yıllık İSG Mezunları) ifade eder.  İŞ GÜVENLİĞİ UZMANLIĞI EĞİTİMİNİN AMACI T.C. Çalışma Ve Sosyal Güvenlik Bakanlığı onaylı İş Güvenliği Uzmanı olmak isteyen mühendis ve teknik elamanlara (2 yıllık İSG Mezunları) mesleki becerilerini işyerlerinde uygulayabilmeleri için gerekli iş sağlığı ve güvenliği bilgisini kazandırmak.  Nasıl İş Güvenliği Uzmanı Olunur ve İş Güvenliği Uzmanlığı Sertifikası Alınır? Üniversitelerin ilgili teknik bölümlerinden mezun kişiler, Bakanlıkça yetkilendirilen eğitim kurumlarında 35 günlük eğitim programını tamamlayarak ÖSYM tarafından yılda 2 kez yapılan İSG Sınavlarına katılır ve başarılı olmaları durumunda C Sınıfı İş Güvenliği Uzmanı unvanını ve İş Güvenliği Uzmanlığı sertifikasını alırlar.  C sınıfı iş güvenliği uzmanları; 3 yıl fiilen çalışarak veya İş Güvenliği Yüksek Lisans Programını tamamlayarak B Sınıfı IGU Eğitimlerine katılmaya hak kazanırlar ve ilgili sınavda başarılı olmaları durumunda B Sınıfına yükselebilirler.  B sınıfı iş güvenliği uzmanları; 4 yıl fiilen çalışarak A Sınıfı IGU Eğitimlerine katılmaya hak kazanır ve ilgili sınavda başarılı olmaları durumunda A Sınıfına yükselebilirler.]()